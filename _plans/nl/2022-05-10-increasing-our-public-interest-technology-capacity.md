---
title: "Opbouwen van public interest technology capaciteit"
date: 2022-05-10 00:00:00
description: Ter versterking van het Europese digitale rechtenveld hebben we twee _public interest technologists_ toegevoegd aan het team, namelijk een onderzoeker en een webdeveloper.
featured_image: "/assets/images/tracing-img.png"
number: 15
external_url:
  url: "#"
  name: "EXTERNAL URL"
button:
  - name: "NEXT PLAN"
    url: "investing-in-european-campaigns"
  - name: "BACK TO OVERVIEW"
    url: "/"
lang: nl
---

Ter versterking van het Europese digitale rechtenveld hebben we twee _public interest technologists_ toegevoegd aan het team, namelijk een onderzoeker en een webdeveloper.

Onze tech onderzoeker Joran gaat bewijs vergaren van wanpraktijken bij de datagedreven overheid en Big Tech. Deze kennis vertalen we naar beleidsverandering, bewustwording en rechtszaken. In zijn eerste maanden heeft Joran zich ondergedompeld in de wereld van beleid, zette hij een onderzoeksinfrastructuur op en startte hij aan het bouwen van een Europees netwerk van techneuten, juristen en campaigners. In 2023 runnen we verschillende kleinschalige campagnes op basis van technisch onderzoek en stutten we de infrastructuur om effectief samen te werken.

Onze webdeveloper Martijn heeft in 2022 een onderzoek opgezet naar de tooling van het digitale rechtenveld. Juist als digitale burgerrechtenorganisaties, moet ons gebruik van technologie aansluiten bij onze waarden, overtuigen en inspireren. Dat is op dit moment op veel vlakken nog niet zo. De eerste [tussenrapportage](https://www.bitsoffreedom.nl/2022/08/12/tussenrapport-over-de-tooling-van-het-europese-digitale-rechtenveld/) is verschenen. Daarnaast heeft Martijn een aantal nieuwe campagnetools ontworpen en proefgedraaid binnen onze organisatie. Het komende jaar zullen ze worden doorontwikkeld en beschikbaar gesteld aan het hele Europese veld.