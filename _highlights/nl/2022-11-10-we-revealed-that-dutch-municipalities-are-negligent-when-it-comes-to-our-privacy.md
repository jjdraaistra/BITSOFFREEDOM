---
title: "Gemeenten gaan slecht met onze privacy om onthulden we"
date: 2022-11-10 00:00:00
description: Nederlandse gemeenten zijn volop gevallen voor de belofte van data. Hoe meer, hoe beter, lijkt de boodschap.
featured_image: "/assets/images/tracing-img.png"
external_url:
  url: "#"
  name: "EXTERNAL URL"
button:
  - name: "NEXT HIGHLIGHT"
    url: "in-four-videos-rapper-fresku-explains-the-ins-and-outs-of-algorithms-and-platforms"
  - name: "BACK TO OVERVIEW"
    url: "/"
lang: nl
---

Nederlandse gemeenten zijn volop gevallen voor de belofte van data. Hoe meer, hoe beter, lijkt de boodschap. Of het nou complexe criminaliteit is, de jeugdzorg of fraudebestrijding: er is geen probleem dat niet met een beetje rekenwerk kan worden opgelost. Dat daarbij de [fundamentele rechten van jongeren worden geschonden](https://www.bitsoffreedom.nl/2022/11/14/mensenrechten-in-het-gedrang-door-de-top400/) en burgers [speelbal worden in gemeentelijke proeftuinen](https://www.bitsoffreedom.nl/2022/06/21/in-gemeentelijke-proeftuinen-zijn-burgers-ongewild-proefkonijnen/), moeten we maar door de vingers zien.

Maar dan ben je bij ons niet aan het juiste adres. Door middel van het opvragen van informatie bij gemeenten, onderzochten we hoe de tien grootste omgaan met hun datahuishouding, AVG-verzoeken en transparantieverplichtingen. Ook keken we naar de capaciteit die gemeenten vrijmaken om aan privacywetgeving te voldoen. De conclusie was dat gemeenten de wet erg slecht naleven. Sterker nog, slechts [één gemeente wist een voldoende te scoren](https://www.bitsoffreedom.nl/2022/05/24/gemeenten-houden-zich-onvoldoende-aan-de-privacywet-blijkt-uit-ons-onderzoek/). Zou er misschien sprake zijn van een landelijk probleem?

Naar aanleiding van ons onderzoek, speelde die vraag ook bij Tweede Kamerleden. Er werden kamervragen gesteld en de Staatssecretaris van Digitalisering beloofde daarop met de Vereniging voor Nederlandse Gemeenten in gesprek te gaan. Samen hebben ze afspraken gemaakt om ervoor te zorgen dat gemeenten beter met onze privacy omgaan. To be continued!
