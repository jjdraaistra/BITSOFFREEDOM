---
title: "We zorgden dat overheid haar macht niet misbruikt om online informatie te censureren"
date: 2022-04-15 00:00:00
description: Ook de ambtenaren van het Ministerie van Justitie en Veiligheid hebben opgemerkt dat beleidsmakers vaak nogal ad-hoc reageren als het gaat over informatie op het internet.
featured_image: "/assets/images/tracing-img.png"
external_url:
  url: "#"
  name: "EXTERNAL URL"
button:
  - name: "NEXT HIGHLIGHT"
    url: "yes-new-european-rules-place-limits-on-large-platforms"
  - name: "BACK TO OVERVIEW"
    url: "/"
lang: nl
---

Ook de ambtenaren van het Ministerie van Justitie en Veiligheid hebben opgemerkt dat beleidsmakers vaak nogal ad-hoc reageren als het gaat over informatie op het internet. En door die ad-hoc reactie komen mensenrechten onder druk te staan. Soms het recht op privacy, soms het recht op uitingsvrijheid. Wat is de rol van de overheid met betrekking tot online uitingen eigenlijk? Mag de politie vragen om informatie ontoegankelijk te maken, en zo ja, onder welke voorwaarden? En wat is de rol van de burgemeester bij het handhaven van de openbare orde? Het ministerie wil een framework ontwikkelen dat antwoord moet geven op zulke vragen.

Dat is natuurlijk ons specialisme. Daarom hebben we er voor gezorgd dat we al in een heel vroeg stadium aan tafel zitten. Ons voorbereidende werk zorgt ervoor dat, als in 2023 het project bij het ministerie Ã©cht van start gaat, wij goed betrokken worden. Dat de minister ons niet alleen om inbreng vraagt, maar ook echt iets met onze adviezen doet. En dat ze het perspectief meeneemt van iedereen die geraakt wordt door dit beleid. Dat alle betrokkenen worden gehoord.

Dat is belangrijk, want alleen daardoor ontstaat er beleid waarin mensenrechten beschermd worden, en waarbij breed draagvlak is voor de maatregelen die de overheid kiest te nemen.