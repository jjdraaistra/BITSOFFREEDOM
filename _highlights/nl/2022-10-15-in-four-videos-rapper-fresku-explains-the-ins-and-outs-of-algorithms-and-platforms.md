---
title: "Rapper Fresku legt in 4 video's uit hoe het zit met algoritmen en platformen"
date: 2022-10-15 00:00:00
description: In 2022, we launched the four-part video series in which rapper and Freedom Ambassador Fresku explores the ins and outs of data together with four young people.
featured_image: "/assets/images/tracing-img.png"
external_url:
  url: "#"
  name: "EXTERNAL URL"
button:
  - name: "NEXT HIGHLIGHT"
    url: "more-in-house-tech-research-to-expose-unlawful-practices"
  - name: "BACK TO OVERVIEW"
    url: "/"
lang: nl
---

We lanceerden de vierdelige videoserie [Data. Zo zit dat.](https://www.bitsoffreedom.nl/data-zo-zit-dat/) waarin rapper en Ambassadeur voor de Vrijheid Fresku met vier jongeren op zoek gaat naar hoe het nou zit met data. De filmpjes geven op een laagdrempelige manier inzicht in risico's rondom algoritmen en Big Tech. Daarmee zijn ze interessant voor breed (en jong!) publiek.

We werkten samen met Controle Alt Delete, European Center for not-for-profit law (ECNL), The Centre for research on Multinational Corporations (SOMO) en Public Spaces. Kijkers werden 'data- smarter' over de onderwerpen [manipulatief webdesign](https://www.bitsoffreedom.nl/video/data-zo-zit-dat/manipulatief-webdesign/), [datagedreven profilering](https://www.bitsoffreedom.nl/video/data-zo-zit-dat/datagedreven-profilering/), [de monopolies van grote platformen](https://www.bitsoffreedom.nl/video/data-zo-zit-dat/monopolie-van-grote-platforms/) en [predictive policing](https://www.bitsoffreedom.nl/video/data-zo-zit-dat/predictive-policing/).

De filmpjes werden verspreid via online nieuwsmedia en blogs tijdens de Mensenrechtenweek en Digital Rights Day. Ze werden ook getoond tijdens een bijeenkomst over digitalisering, zijn te zien op het [online mediawijsheidplatform Cyberschool](https://cyberschool.nl/tips/bitsoffreedom/) en werden via lokale omroep AT5 uitgezonden.

De video’s hebben tijdens de lancering op onze eigen online kanalen een bereik gehad van ruim 50K mensen. Bij debatcentrum Pakhuis de Zwijger is de serie aan 250 mensen vertoond. Het potentiële online bereik van de video's via AT5 is 2 miljoen kijkers, en via Cyberschool.nl 3000 - 4000 jongeren.

We zijn er trots op dat de video's al heel veel mensen hebben bereikt, en in 2023 zetten we de video's nog breder uit. We zullen de video's op evenementen blijven vertonen en moedigen leerkrachten aan om de video's te gebruiken in hun lesprogramma.