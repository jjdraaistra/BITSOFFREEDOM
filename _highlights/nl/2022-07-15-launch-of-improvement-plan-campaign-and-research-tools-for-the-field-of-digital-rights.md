---
title: "De geheime diensten verwijderden gegevens van miljoenen mensen dankzij onze actie"
date: 2022-07-15 00:00:00
description: De geheime diensten mogen heel veel gegevens verzamelen. Die moeten ze wel weggooien zodra ze ze niet meer nodig hebben. Dat gebeurt niet altijd, constateerde de toezichthouder.
featured_image: "/assets/images/tracing-img.png"
external_url:
  url: "#"
  name: "EXTERNAL URL"
button:
  - name: "NEXT HIGHLIGHT"
    url: "thanks-to-our-action-the-intelligence-and-security-services-deleted-the-data-of-millions"
  - name: "BACK TO OVERVIEW"
    url: "/"
lang: nl
---

De geheime diensten mogen heel veel gegevens verzamelen. Die moeten ze wel weggooien zodra ze ze niet meer nodig hebben. Dat gebeurt niet altijd, constateerde de toezichthouder. Het dringend advies van de toezichthouder om onterecht bewaarde gegevens te verwijderen, werd genegeerd. En omdat de afdeling "toezicht" van de CTIVD geen bindende bevoegdheden heeft, was de zaak daarmee klaar.

Maar toch ook weer niet. Afdeling "klacht" van de CTIVD heeft namelijk wel bindende bevoegdheden, maar mag deze pas inzetten als iemand bij ze klaagt. (Geen grap.) [Dat deden we.](https://www.bitsoffreedom.nl/2022/05/31/wij-dienen-namens-miljoenen-burgers-een-klacht-in-tegen-de-geheime-diensten/) En met succes. De toezichthouder oordeelde dat we gelijk hadden en droeg de geheime diensten op de gegevens te verwijderen. Deze keer konden de diensten niet weigeren. Daarmee waren in een klap [miljoenen burgers](https://www.bitsoffreedom.nl/2022/06/15/hoera-we-hebben-gegevens-van-miljoenen-mensen-uit-de-klauwen-van-de-geheime-diensten-bevrijd/) beter beschermd. Ook gaven we een belangrijk signaal af over de [(in)effectiviteit van het toezichtsstelsel](https://www.bitsoffreedom.nl/2022/04/19/myth-busters-nederland-heeft-erg-goed-toezicht-op-de-geheime-diensten/) (dat moet sterker) en lieten we zien dat de diensten niet onaantastbaar zijn.

Onze klacht werd veelvuldig aangehaald in de Tweede Kamer en de media. Daarmee hebben we de schijnwerpers gezet op wat zich normaal in de schaduw afspeelt. Heel belangrijk, zeker nu de grenzen van wat de diensten mogen opnieuw ter discussie staan.