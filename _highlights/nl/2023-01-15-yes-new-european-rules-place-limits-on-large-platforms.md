---
title: "Yes Nieuwe Europese regels leggen grote platformen aan banden "
date: 2023-01-15 00:00:00
description: In 2022 werden de Europese wetgevingstrajecten van de Digital Services Act en de Digital Markets Act afgerond.
featured_image: "/assets/images/tracing-img.png"
external_url:
  url: "#"
  name: "EXTERNAL URL"
button:
  - name: "NEXT HIGHLIGHT"
    url: "the-successful-launch-of-our-podcast-makes-our-work-even-more-accessible"
  - name: "BACK TO OVERVIEW"
    url: "/"
lang: nl
---

In 2022 werden de Europese wetgevingstrajecten van de Digital Services Act en de Digital Markets Act afgerond. Daarmee ligt er nu een set regels om gebruikers van grote online platformen te beschermen tegen de macht van die platformen en hun giftige verdienmodel. Super tof! Ook werden de eerste stappen genomen in de implementatie van die regels in alle Europese lidstaten. In 2023 gaan de eerste regels van kracht, en in 2024 zijn beide wetten geheel afdwingbaar.

Naar aanleiding van (onder andere) ons lobbywerk op de [Digital Services Act](https://www.bitsoffreedom.nl/2022/09/27/8-nieuwe-regels-die-jou-beter-gaan-beschermen-tegen-online-platformen/) en [Digital Markets Act](https://www.bitsoffreedom.nl/2022/11/10/7-nieuwe-regels-die-de-marktmacht-van-grote-platformen-moeten-tegen-gaan/), zijn de uiteindelijke wetten veel beter geworden op het gebied van digitale rechten. Zo is er een verbod op targeted advertising voor minderjarigen opgenomen, moeten chatdiensten interoperabel zijn en hebben gebruikers van Big Tech straks veel meer invloed op hun online omgeving door aanbevelingssystemen en app stores aan te passen. Hoera!

Lobbyen was niet het enige dat we het afgelopen jaar deden. We maakten deze onderwerpen ook toegankelijker door verschillende bewustwordingsprojecten. We startten een nieuwsbrief over online platformen, lanceerden filmpjes waarin platformproblematiek op een toegankelijke wijze wordt uitgelegd en we gingen in gesprek met verschillende maatschappelijke bewegingen over hun gebruik van Big Tech.

Stukje bij beetje komt er steeds meer aandacht voor de negatieve gevolgen die de dominantie van grote online platformen met zich meebrengt. Zaken als desinformatie, schadelijke content voor minderjarigen en het gevaar voor verslaving zijn [steeds vaker onderwerp van gesprek zowel in Den Haag als in de media](https://fd.nl/opinie/1458713/een-verbod-op-tiktok-lost-helemaal-niets-op). In plaats van het ontvangen van sociale media als helden, worden de risico's die hun verdienmodellen met zich meebrengen nu erkend en tegengegaan. Met de nieuwe wetten in de achterzak, kijken we er naar uit de strijd de komende jaren voort te zetten.