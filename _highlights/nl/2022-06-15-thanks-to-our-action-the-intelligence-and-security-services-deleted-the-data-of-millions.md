---
title: "We blokkeerden plannen voor een derde inlichtingendienst"
date: 2022-06-15 00:00:00
description: In 2021 werd bekend dat de Nationaal Coördinator Terrorismebestrijding en Veiligheid (NCTV) in het geheim mensen in Nederland bespioneerde.
featured_image: "/assets/images/tracing-img.png"
external_url:
  url: "#"
  name: "EXTERNAL URL"
button:
  - name: "NEXT HIGHLIGHT"
    url: "we-blocked-plans-for-a-third-intelligence-service"
  - name: "BACK TO OVERVIEW"
    url: "/"
lang: nl
---


In 2021 werd bekend dat de Nationaal Coördinator Terrorismebestrijding en Veiligheid (NCTV) in het geheim mensen in Nederland bespioneerde. In plaats van een flinke tik op de vingers, werd de NCTV door de Minister voor Justitie en Veiligheid beloond met een wetsvoorstel waarmee de wanpraktijken legaal zouden worden. Daarmee zou de derde inlichtingendienst in Nederland een feit zijn.

We zetten alles op alles om te voorkomen dat dat gebeurt. Afgelopen jaar speelden we bijvoorbeeld een belangrijke rol bij het organiseren van een ronde tafel in de [Tweede Kamer](https://www.bitsoffreedom.nl/2022/03/31/wij-lieten-ons-horen-tegen-de-nctv-als-derde-inlichtingendienst/). Naast onszelf, spraken onder andere Amnesty International Nederland, de Autoriteit Persoonsgegevens, de Commissie van Toezicht op de Inlichtingen- en Veiligheidsdiensten, de AIVD en hoogleraar Frederik Zuiderveen Borgesius. Op de NCTV zelf na, klonk uit alle hoeken kritiek. Dit bleef ook bij Kamerleden niet onopgemerkt.

Sinde de ronde tafel ligt het wetsvoorstel, voor zover wij weten, stil. Tot het voorstel van tafel is, of is aangegrepen om de coördinerende taken van de NCTV helderder te beschrijven -en niets meer dan dat-, blijven wij alert.