---
title: "We beschermden het recht om vertrouwelijk te communiceren"
date: 2022-11-15 00:00:00
description: De Europese Commissie lanceerde dit jaar eindelijk haar langverwachte voorstel waarmee kinderen en jongeren beschermd moeten gaan worden tegen seksueel misbruik. Super belangrijk. Maar de maatregelen die de Europese wetgever voorstelt zullen
featured_image: "/assets/images/tracing-img.png"
external_url:
  url: "#"
  name: "EXTERNAL URL"
button:
  - name: "NEXT HIGHLIGHT"
    url: "policy-makers-listened-to-our-concerns-about-the-use-of-ai"
  - name: "BACK TO OVERVIEW"
    url: "/"
lang: nl
---

De Europese Commissie lanceerde dit jaar eindelijk haar langverwachte voorstel waarmee kinderen en jongeren beschermd moeten gaan worden tegen seksueel misbruik. Super belangrijk. Maar de maatregelen die de Europese wetgever voorstelt zullen [nauwelijks effectief zijn](https://www.bitsoffreedom.nl/2022/10/17/zedenpolitie-nu-al-overbelast-en-de-wetgever-wil-dat-alleen-maar-erger-maken/). Sterker nog: [ze maken mensen -waaronder kinderen- die online willen communiceren juist kwetsbaarder](https://www.bitsoffreedom.nl/2022/05/11/europese-commissie-wil-vertrouwelijkheid-op-internet-opheffen/). Aan het einde van het jaar barste de politieke strijd echt los. Het Europees Parlement was nog altijd aan het onderhandelen over welke werkgroep de leiding zou krijgen. Tegelijkertijd waren de lidstaten in geheime overleggen op zoek naar duiding en compromissen.

Om er voor te zorgen dat beleidsmakers fundamentele mensenrechten niet over het hoofd zou zien, waren we veel in Brussel. We spraken met de vertegenwoordiging van de Nederlandse regering en met tal van Europese parlementsleden. We bereiken meer als we samen optrekken met onze Europese collega's. Daarom stemden we ons werk, onze strategie en [ons verhaal](https://www.bitsoffreedom.nl/2022/06/09/oproep-aan-brussel-om-kinderen-te-beschermen-is-betere-wetgeving-nodig/) af met onze Europese zusterorganisaties. En omdat het standpunt van Nederland wordt bepaald in Den Haag oefenden we ook daar indirect invloed uit. Bijvoorbeeld door te spreken met ambtenaren van het Ministerie van Justitie en Veiligheid.

Om de druk op het kabinet zoveel mogelijk te verhogen, probeerden we het voorstel ook bij de Tweede Kamer op de agenda te krijgen. En met succes. Het wetsvoorstel stond meermaals op de agenda, regelmatig voorzien van onze kritische vragen. En de Tweede Kamer steunde in grote meerderheid een motie die het kabinet oproept geen enkel Europees wetsvoorstel aan te nemen dat end-to-end encryptie onmogelijk maakt. De rest van het jaar hebben we regelmatig leden van de Tweede Kamer geholpen met het formuleren van vervolgvragen om een positieve uitleg van de motie af te dwingen.
